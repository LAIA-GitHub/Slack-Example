Event,Date,Info extra
Festes de Primavera el Clot-Camp de l'Arpa,weekends of may and april,"Del 3 al 12 de maig, la Federació d’Entitats del Clot - Camp de l’Arpa impulsa un programa festiu que inclou cercaviles de cultura popular, danses tradicionals, fires d’artesania i molta música. Com cada mes de maig, els barris del Clot i del Camp de l’Arpa del Clot celebren les Festes de Primavera per omplir les places i els carrers d’activitats de cultura popular. Comencen dissabte, 4 de maig, amb el 15è aniversari del Ball de Bastons del Clot a la plaça del Mercat i finalitzen diumenge, 12 de maig, amb un espectacle familiar i vermut musical a l’Ateneu del Clot.
Festes de Primavera del Clot i del Camp de l’Arpa – Programa 2024:  El plat fort del primer cap de setmana és l’11a Cercavila de Cultura Popular, dissabte 4 a partir de les 18 h a la pl. Can Robacols, que comptarà amb la participació dels Bastoners i Diables del Clot, els Falconers de Barcelona i els Gegants de Sant Josep de Calassanç i del Clot. El recorregut finalitzarà a la pl. del Mercat, on tindrà lloc el 5è Picafoc del Clot. Diumenge 5, el veïnat podrà gaudir de les Barraques al parc del Clot i del vermut musical Clot & Blues a la pl. de l’Oca. Com és tradició, les fires d’artesania també estaran presents en les Festes de Primavera. La Fira d’Artesania Tradicional de Catalunya s’instal·la divendres 10 a la pl. del Mercat i dissabte 11, al c. Rogent (entre els c. Mallorca i València). També dissabte, l’Assoc. d’Artesanes Rosa de Maig i  l’Assoc de Comerciants de Rogent de Dalt ubicaran les seves parades al c. Rogent, entre els c. Historiadors Maians i Freser. Del darrer cap de setmana de festes, destaca l’assaig obert dels Castellers de Barcelona (divendres 10) i la mostra de danses de cultura popular que organitza cada any Foment Martinenc amb el títol El Foment Surt al Carrer, enganxa’t al Foment! (dissabte 11). Dissabte a la tarda, serà el torn de la Perclotada, una trobada de percussió de diferents colles de Catalunya, davant de La Farinera. En el marc del 25è aniversari d’aquest equipament municipal, se celebrarà també al vespre el concert del grup Akelarre i una nit música de PDs Junta."
Festa major El Clot-Camp de l'Arpa,"Primera quinzena de novembre, 11/11","El barri del Clot és el nucli urbà més antic del districte de Sant Martí. A l’edat mitjana era ple d’horts i conreus que proveïen la ciutat de Barcelona. En aquell temps l'indret també era famós pel Clotum Melis, un espai ple de ruscos d’abelles productores de mel que va acabar donant nom al barri. Al segle XIX la industrialització va transformar la fesomia del Clot, que va esdevenir un important nucli obrer. D’aquesta època daten moltes de les associacions, cooperatives, ateneus i entitats diverses que avui dia formen el teixit cultural del barri. L’actual festa major, que se celebra en honor de Sant Martí, és un reflex de tot aquest passat. L’organitza la Federació d’Entitats del Clot - Camp de l’Arpa i totes les entitats del barri dedicades a la cultura popular hi tenen un pes molt important. Cal destacar-ne la jornada castellera que organitzen els Castellers de Barcelona, la cercavila gegantera, les exhibicions del Ball de Bastons i de l’Esbart Sant Martí i el correfoc dels Diables del Clot.
Motiu :Sant Martí va ser un dels sants més populars i amb més devoció durant l’edat mitjana. Se'n va començar a estendre el culte per tot Catalunya al segle XII i actualment és el sant que té més capelles i parròquies dedicades. Una altra bona prova de la popularitat d'aquest sant és la gran quantitat de pobles que fan ús d'aquest topònim al nostre país. En el cas del Clot la festa major es vincula a l’actual parròquia de Sant Martí del Clot, que data de l’expansió demogràfica de final del segle XIX. Amb tot, el barri ha estat lligat tradicionalment a una altra parròquia també consagrada a Sant Martí i que dóna nom al districte: Sant Martí de Provençals.
Orígens: La història del Clot va vinculada estretament a la de la parròquia de Sant Martí de Provençals, de la qual sempre havia depès i que és l’embrió del districte. Pocs anys després del 1714, un edicte derivat del decret de Nova Planta va permetre a l’església de Sant Martí d'esdevenir parròquia i, per tant, es  desvinculà de Santa Maria del Mar. Aquest va ser el primer pas per a formar, en el curs dels anys, la vila de Sant Martí, que s’integrà de nou a Barcelona pel reial decret d’agregació del 1897.
Sabies que...?
La Colla de Diables del Clot és una de les més veteranes de la ciutat: va néixer el 1977 gràcies a un grup de joves amb ganes de recuperar la cultura tradicional catalana. Van sortir a cremar per primera vegada a la festa major del barri d’aquell mateix any, la primera que va organitzar l’Associació de Veïns. En un primer moment eren vinculats al Centre Excursionista Sant Martí, però des del 1980 formen part de l’Orfeó Martinenc.
Matí de festa major. La família gegantera del Clot, els Gegants de Sant Josep de Calassanç, juntament amb més gegants convidats, recorren els carrers del barri el diumenge de festa major. La cercavila va a parar a la plaça de Valentí Almirall, on es llegeix el pregó i els membres del Ball de Bastons del Clot fan la seva exhibició."
Fira d'Artesans del Clot a la Plaça Font i Sagué,2n dissabte de cada mes,